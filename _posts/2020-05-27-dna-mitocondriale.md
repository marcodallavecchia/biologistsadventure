---
title: "Cos'è il mitocondrio e cosa se ne fa di un DNA?"
categories: ITA
---
<figure style="width: 200px" class="align-center">
        <img src="https://upload.wikimedia.org/wikipedia/commons/e/e4/Mitochondria%2C_mammalian_lung_-_TEM_%282%29.jpg" alt="">
</figure> 

Benvenuti! Prima, dopo o durante la lettura di questo post, abbiate cura di guardare il video associato di LDS!!

Vi siete mai chiesti dove troviamo l’energia che ci serve? O meglio, come ricaviamo energia dal cibo che mangiamo e digeriamo?

Per rispondere dovremmo andare ad ore e ore di lezioni di fisiologia e biochimica ma ci limiteremo a dire che un tipico organismo cerca e ingeste dei nutrienti dalla quale vuole ricavare materie prime ed energia.

L’energia, in generale, può essere ottenuta in due maniere: fermentazione o respirazione. Esatto! Alcool la prima e CO2 la seconda (se volete sapere di più sulla base biochimica della bioenergetica cellulare, fate riferimento a qualsiasi testo di biochimica o biologia cellulare. Qui avete un estratto ufficiale del libro Molecular Cell Biology). Sicuramente sarete degli esperti sulla fermentazione (birra e pane vi dicono niente?), ma per oggi, non ce n’è occupiamo. Gaetano è pur sempre un chimico quindi guardate il suo video per la sua breve spiegazione sul ciclo energetico e sull’ATP!

La respirazione avviene ogni momento all’interno le nostre cellule per produrre la maggioranza dell’energia di cui il nostro corpo ha bisogno. Questo processo deve avvenire in un luogo dedicato nella quale ambiente e componenti sono altamente adattati ed adeguati per il processo. Questo luogo è il mitocondrio. Una macchina specializzata per la produzione dell’energia che si trova all’interno di ogni nostra cellula. Non solo, ma anche all’interno di ogni cellula eucariote conosciuta (o quasi!). Questo perché ogni organismo dipende sull’energia che può estrarre dai nutrienti che trova, e l’utilizzo del mitocondrio è l’alternativa più efficiente.

Il mitocondrio è uno degli organelli più strani che ci sono: ha una doppia membrana, può dividersi/moltiplicarsi e formare reti piuttosto complesse e ha il suo DNA personale all’interno (puntini neri visibili all’interno dell’organello nella figura, vedete Molecular Biology of the Cell per più informazioni su questo organello)! Lo sapevate?? Avete capito bene, i mitocondri hanno del DNA, ma non quello che noi normalmente intendiamo, quello genomico “nucleare”, bensì quello “mitocondriale”. Questo significa che ognuno di noi possiede due corredi genetici: nucleare e mitocondriale!